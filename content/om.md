+++
template = "page.html"
title = "Om oss"
description = """
friByte er en studentorganisasjon som har sitt utspring fra Det Akademiske Kvarters tidligere IT-avdeling, E-tjenesten. En gruppe studenter fra E-tjenesten ønsket i 2002 å starte en organisasjon som rendyrket drift av avanserte IT-systemer. Med det ønsket, ble friByte opprettet for å levere sikre og stabile IT-tjenester til studentkulturen, studentmediene og politiske studentorganisasjoner. 
"""
+++

{{ illustration(path="/img/illustrations/undraw_team.svg", alt="Maskoter som henger opp Linux distros. Illustrasjon") }}

## Hva er friByte

friByte er en studentorganisasjon som har sitt utspring fra Det Akademiske Kvarters tidligere IT-avdeling, E-tjenesten. En gruppe studenter fra E-tjenesten ønsket i 2002 å starte en organisasjon som rendyrket drift av avanserte IT-systemer. Med det ønsket, ble friByte opprettet for å levere sikre og stabile IT-tjenester til studentkulturen, studentmediene og politiske studentorganisasjoner.

friByte er en "null-profitt" organisasjon, som innebærer at vi ikke tar utbytte av overskuddet, og at medlemmene ikke mottar økonomisk kompensasjon for deres deltagelse. friByte driver nå på sitt 21. år og har nå vokst til å inkludere et utvalg dedikerte studenter og profesjonelle kunder.

Alle våre medlemmer er eller har vært studenter. Dette medfører at vi har en løs profil innad, og vårt stiftelsesdokument reflekterer dette; Generalforsamlingen er tvunget til å være en utflukt med påfølgende fest! Mye innsats går med på å opprettholde det sosiale miljøet, ikke bare foran en skjerm.

## Hva er målet til friByte?

- Levere sikre IT-tjenester av høy kvalitet til studentorganisasjoner.
- Opprettholde et aktivt læremiljø for IT-interesserte studenter.
- Pådriver for etisk bruk av programvare og persondata.
- Være en bidragsyter for utvikling og forbedring av åpen og fri programvare.

Vi satser også på å drifte mest mulig av IT-løsninger for diverse studentorganisasjoner. Se våre klienter for en oversikt over studentorganisasjonene vi bistår.

## Hvor holder vi til?

Vi har ikke en fysisk møteplass eller kontor, men vi har et server-rom på SV-fakultetet. Dette ønsker vi selvfølgelig å endre og er akkurat nå på utkikk etter passende lokaler.

{{ buttons(kontakt=true, medlemmer=true, bli_medlem=true) }}
